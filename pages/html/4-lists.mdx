# HTML სიები
**ვებ დოკუმენტებში ხშირად შეიძლება დაგვჭირდეს სხვადასხვა ინფორმაციის სიის სახით განლაგება. ამისათვის HTML - ს შესაბამისი ელემენტები აქვს და დროა მათი გამოყენებაც ვისწავლოთ.**

ამ თავის ბოლოს გვეცოდინება როგორ შევქმნათ ასეთი სიები:
![ლისტების სურათი](/html/blog-1-lists.png)

## სანამ დავიწყებთ
import { Callout } from 'nextra/components'
 
<Callout emoji="⚡️">
    წინა თავში ტექსტური ელემენტების გაცნობისას დემონსტრაციისთვის გამოვიყენეთ `h1` - დან `h6` - მდე ყველა სათაურის ელემენტი. 
    
    თუმცა ხშირ შემთხვევაში ჩვენს დოკუმენტებში ასეთი დაწვრილმანება შეიძლება არც დაგვჭირდეს ხოლმე და ამ შემთხვევაში მხოლოდ `h1` მთავარი სათაურისთვის და `h2` ყველა მომდევნო ქვესათაურისთვის საკმარისია. 
    
    ამიტომ მოდით შევცვალოთ ჩვენი დოკუმენტის კოდიც და ყველა ქვესათაური `h2` - ზე გადავიყვანოთ - შეცვლილი ელემენტები აღნიშნულია შესაბამისი მარკერებით:
</Callout>


```html showLineNumbers copy lines={15, 18, 21, 24}
<!DOCTYPE html>
<html>
    <head>
        <meta charset="UTF-8">
        <title>ვებ გვერდის სათაური</title>
    </head>
    <body>
        <h1>HTML-ის შესავალი</h1>
        <p><strong>ავტორი:</strong> ოთარ ზაკალაშვილი</p>
        <p><strong>გამოქვეყნების თარიღი:</strong> 2025 წლის 15 თებერვალი</p>
        <h2>რა არის HTML?</h2>

        <p>HTML (HyperText Markup Language) არის <strong>ვებ გვერდების</strong> შექმნის ძირითადი ენა. ის განსაზღვრავს სტრუქტურას და შინაარსს.</p>
        
        <h2>როგორ მუშაობს HTML?</h2>
        <p>HTML იყენებს <em>ტეგებს</em> ელემენტების განსაზღვრისთვის. მაგალითად, p ტეგი განსაზღვრავს პარაგრაფს/აბზაცს.</p>
        
        <h2>HTML-ის ძირითადი ელემენტები</h2>
        <p>ამ ეტაპისთვის HTML-ის რამდენიმე ძირითად ელემენტი შეგვიძლია გამოვყოთ: h1, p, strong და em </p>
        
        <h2>HTML-ის ისტორია</h2>
        <p>HTML შეიქმნა <strong>ტიმ ბერნერს-ლიმ</strong> მიერ 1991 წელს და დღემდე განაგრძობს განვითარებას.</p>
        
        <h2>დასკვნა</h2>
        <p>HTML-ის სწავლა <em>ძალიან მნიშვნელოვანია</em> ვებ დეველოპერებისთვის, რადგან ის საფუძველს ქმნის ყველა ვებგვერდისთვის.</p>
    </body>
</html>
```
ახლა მზად ვართ გასაგრძელებლად.

## დანომრილი სია
როდესაც გვსურს რომ HTML დოკუმენტში ინფორმაცია სიის სახით წარმოვადგინოთ ამისათვის დაგვჭირდება შესაბამისი HTML ელემენტების კომბინაციის გამოყენება. ამ შემთხვევაში მოდით განვიხილოთ დანომრილი სია - Ordered List რომლის შესაბამისი HTML ელემენტი ტეგი ასე ჩაიწერება `<ol>` - ამ შემთხვევაში ol აბრევიატურაა გამოყენებული. 

სიის გასაკეთებლად მხოლოდ 1 HTML ელემენტის გამოყენება არ კმარა. თავად `<ol>` ელემენტი შედგება List Item - ებისგან - (ქართულად - სიის წევრები) და შესაბამისი ელემენტის ტეგი ასე გამოიყურება `<li>` ესეც აბრევიატურაა.

იმისათვის რომ სიის სტრუქტურა შევქმნათ, `<ol>` ელემენტი უნდა გამოვიყენოთ როგორც მშობელი და `<li>` ელემენტები იქნებიან **შვილები**.

შესაბამისად დალაგებული სიის სტრუქტურა ასე გამოიყურება:

```html showLineNumbers copy
<ol>
    <li>პირველი ელემენტი</li>
    <li>მეორე ელემენტი</li>
    <li>მესამე ელემენტი</li>
</ol>
```
თუ დააკვირდებით ამ სტრუქტურაში არსად არ არის მოცემული სიის ელემენტების ნომრები მაგრამ თუ ამ კოდს თქვენს HTML დოკუმენტში ჩაამატებთ და ბროუზერით გახსნით აღმოაჩენთ რომ მას გაუჩნდება ნომრები `1,2,3` და ა.შ. სწორედ ამაშია დანომრილი სიის მთავარი "ჯადოქრობა". ბროუზერმა იცის რომ როცა `<ol>` ელემენტს ვიყენებთ, დანომრილ სიას ვგულისხმობთ ამიტომ მის შვილ ელემენტებს ავტომატურად გადანომრავს და ჩვენ არ გვიწევს რიგითობის შესაბამისი რიცხვების ხელით ჩაწერა. 

## დაუნომრავი სია
არსებობს სიტუაციები სადაც სიის ელემენტებს შორის რიგითობას დიდი მნიშვნელობა არ აქვს და მათი გადანომვრა საჭირო არ არის. მაგალითად Word - ის დოკუმენტებში ასეთ სიას bullet list - ს ვეძახით - სიის ყოველ ელემენტს მუქი წრით (bullet - ით) რომ გამოვყოფთ ხოლმე. 

ასეთ სიას HTML - დოკუმენტებში დაულაგებელი სია/Unordered List - ჰქვია და ელემენტიც შესაბამისი აბრევიატურით გამოისახება `<ul>`.

ალბათ მიხვდებოდით რომ `<ul>` - იც მშობელი ელემენტია `<ol>` - ის მსგავსად და მასაც სჭირდება შვილი `<li>` ელემენტები იმისთვის რომ სია შედგეს. 

მოდით ვნახოთ როგორ გამოიყურება დაულაგებელი სია:
```html showLineNumbers copy {1,5}
<ul>
    <li>პირველი ელემენტი</li>
    <li>მეორე ელემენტი</li>
    <li>მესამე ელემენტი</li>
</ul
```
როგორც ხედავთ აქ ერთადერთი ცვლილება თავად მშობელი ტეგის სახელშია, სადაც `ol` გვეწერა იქ `ul` ჩავწერეთ და მივიღეთ დაულაგებელი სიის სტრუქტურა.


## შეჯამება
ახლა უკვე შეგვიძლია HTML დოკუმენტებში სიების გამოყენება. რადგან ასეა მოდით ჩვენი ბლოგის პოსტის დოკუმენტი განვავითაროთ და როგორც დალაგებული ისე დაულაგებელი სიებიც ჩავამატოთ:

```html showLineNumbers copy lines={21-36}
<!DOCTYPE html>
<html>
    <head>
        <meta charset="UTF-8">
        <title>ვებ გვერდის სათაური</title>
    </head>
    <body>
        <h1>HTML-ის შესავალი</h1>
        <p><strong>ავტორი:</strong> ოთარ ზაკალაშვილი</p>
        <p><strong>გამოქვეყნების თარიღი:</strong> 2025 წლის 15 თებერვალი</p>
        <h2>რა არის HTML?</h2>

        <p>HTML (HyperText Markup Language) არის <strong>ვებ გვერდების</strong> შექმნის ძირითადი ენა. ის განსაზღვრავს სტრუქტურას და შინაარსს.</p>
        
        <h2>როგორ მუშაობს HTML?</h2>
        <p>HTML იყენებს <em>ტეგებს</em> ელემენტების განსაზღვრისთვის. მაგალითად, p ტეგი განსაზღვრავს პარაგრაფს/აბზაცს.</p>
        
        <h2>HTML-ის ძირითადი ელემენტები</h2>
        <p>ამ ეტაპისთვის HTML-ის რამდენიმე ძირითად ელემენტი შეგვიძლია გამოვყოთ: h1, p, strong და em </p>

        <h2>HTML-ის სიები</h2>
        <p>HTML-ში სიები გამოიყენება ინფორმაციის სტრუქტურირებისთვის. არსებობს ორი ძირითადი ტიპი - დანომრილი და დაუნომრავი სია. მოდით ვნახოთ ორივე.</p>

        <h3>დანომრილი სია</h3>
        <ol>
            <li>პირველი ელემენტი</li>
            <li>მეორე ელემენტი</li>
            <li>მესამე ელემენტი</li>
        </ol>

        <h3>დაუნომრავი სია</h3>
        <ul>
            <li>პირველი ელემენტი</li>
            <li>მეორე ელემენტი</li>
            <li>მესამე ელემენტი</li>
        </ul>
        
        <h2>HTML-ის ისტორია</h2>
        <p>HTML შეიქმნა <strong>ტიმ ბერნერს-ლიმ</strong> მიერ 1991 წელს და დღემდე განაგრძობს განვითარებას.</p>
        
        <h2>დასკვნა</h2>
        <p>HTML-ის სწავლა <em>ძალიან მნიშვნელოვანია</em> ვებ დეველოპერებისთვის, რადგან ის საფუძველს ქმნის ყველა ვებგვერდისთვის.</p>
    </body>
</html>
```

<Callout type='info' emoji="💪">
    გაითვალისწინე რომ HTML - ის სწავლისას ვარჯიში აუცილებელია. ამიტომ შენი ხელით დაწერე ამ თავში მოცემული მაგალითები და ასევე ეცადე სხვა სიებიც შექმნა.

    მაგალითად: საყიდლების სია, საგნების სია, საყვარელი მანქანების რეიტინგი და ა.შ.
</Callout>
